
Federazione Italiana Pallavolo
L'Italvolley femminile e maschile
Ti trovi in: Home > > Fair Play

Home
Gli allenatori
La squadra femminile
La squadra maschile
Il fair play

Il fair play nella pallavolo
Nella pallavolo, il rispetto per sé stessi, per i compagni, per gli avversari e per gli arbitri costituisce una delle regole alla base del gioco. Questi principi vengono definiti con il termine anglosassone fair play, ma esso non è il semplice rispetto delle regole del gioco, ma esprime un concetto più ampio, che include anche sentimenti come:

l’amicizia
la stima per le capacità degli avversari e
lo spirito sportivo.

Ciascun partecipante deve non solo attenersi alle regole del gioco, ma anche accettare le decisioni dell’arbitro senza discutere. In caso di dubbio, possono essere richieste spiegazioni, ma solo tramite la figura del capitano in gioco e sempre con il dovuto rispetto.

Il fair play nella pallavolo si esprime anche nell’astensione da azioni o atteggiamenti che hanno l’obiettivo di influenzare le decisioni arbitrali o di coprire i falli commessi dalla propria squadra, non è raro infatti che un giocatore ammetta da sé il fallo commesso, così da evitare di dover ricorrere al videocheck.

Simone Anzani dopo la finale del mondiale

Un bel momento di fair play c'è stato quando, al termine della finale del Mondiale 2025, Simone Anzani ha consolato il libero bulgaro Kolev in lacrime.

Successivamente ha salutato in studio il suo compagno Daniele Lavia, assente a causa del brutto infortunio alla mano a pochi giorni dall'inizio del Mondiale.

Il caso di Ema Stikić
Tutti i pallavolisti e le pallavoliste sono molto attenti a rispettare il fair play, anche se questo può costargli la vittoria: è il caso di Ema Stikić, giovane pallavolista croata, che nel 2020 (all’età di appena 16 anni), mentre giocava a Zara una partita contro il Rijeka, nel quinto (e ultimo) set che avrebbe potuto garantirgli l’accesso alle semifinali, toccò accidentalmente la rete dopo un’azione a muro. L’arbitro però non si accorse dell’infrazione e l’azione proseguì, ma Ema, senza pensarci due volte, alzò la mano e segnalò l’invasione. Il giudice di gara assegnò il punto decisivo al Rijeka e l’Umago (la squadra di Ema) dovette rinunciare alle semifinali. Il suo gesto non passò inosservato e fu così tanto apprezzato che qualche tempo dopo Ema venne convocata nella nazionale croata.

Il Cartellino Verde
In Italia, con l’obiettivo di premiare il fair play, in Superlega (il massimo campionato di volley) è stato istituito il cartellino verde, che viene dato a quei giocatori che dimostrano un comportamento sportivo, per esempio autodenunciando dei falli commessi.

Esiste anche un premio in denaro (che poi viene dato in beneficenza) per la squadra con più cartellini verdi. Nel 2018 in tutto sono stati 74 i cartellini verdi in SuperLega Credem Banca su 182 gare di Regular Season, 178 nelle 338 gare di Serie A Credem Banca. Nel 2019 per il progetto del cartellino verde la Lega Pallavolo Serie A è stata inoltre premiata a Budapest dall’International Fair Play Committee.

XHTML valido Ombretta Gaggi, Cactus & Federazione Italiana Pallavolo - All rights Reserved CSS valido